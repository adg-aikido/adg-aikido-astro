---
id: "aikiken"
title: "Aikiken (träsvärd)"
---

import Image from '../../components/common/Image.astro';

En viktig del av aikidoträning är träningen med svärd. Denna utförs med en _bokken_ - ett svärd av trä. En bokken är till sin form, tyngd och balans utformad som en katana, det svärd som användes av de japanska krigarna.

<Image src="/assets/weapons.jpg" alt="Aikido vapen träning" class="float-right ml-6 mb-4 w-1/2" />

Svärdsträningen i sig syftar i första hand till att bygga upp styrka, att lära sig att koordinera rörelser och andning och att ge god hållning och balans. I svärdsträning hittar man mycket av grunden till den styrka och de cirkulära rörelser man behöver för att få en god förståelse för vilka krafter som är i rörelse i den vapenlösa träningen.

Inledningsvis utförs oftast svärdsträningen individuellt i grundövningar, så kallade suburi. Så småningom går man vidare till mer avancerade övningar som utförs parvis. Träning av avväpningstekniker förekommer också.
